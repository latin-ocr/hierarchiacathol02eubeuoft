VI

id spectaremus, ut veriores semper et perfectiores haberemus indices nominum episcoporum titularium, qui munere functi
episcoporum suffraganeorum vel auxiliarium suos superiores episcopos adiuverunt, nobis fauste contigit, ut secundam
editionem et alterius et prioris voluminis his indicibus instruere possemus Primo vero loco commemoramus R. D.
Dr. Jungnitz, archivi episcopalis Vratislaviensis antistitem, et R. D. Czaplewski, dioeceseos Cuhnensis parochum, quorum
uterque — ille episcoporum suffraganeorum dioceseos Vratislaviensis‚ hic episcoporum auxiliarium ceterarum dioeceseon
provinciae Gneznensis — indices ex optimis fontibus redundantes promulgaturi sunt; cum enim uterque eorum, quae ab
ipsis erant inventa atque explorata, jam tunc summa cum humanitate mecum communicaret, accuratius et diligentius de
dioecesibus, quas supra nominavimus, scribere potui. Quod dicendum est etiam de dioecesi Argentoratensi‚ cuins indices
episcoporum auxilarium hisce demum diebus R. D. Dr. Postina, parochus illius dioeceseos, diligenter examinatos benigne
ac liberaliter mihi subministravit. Praeterea R. P. M. Bernardus Fleury, confrater meus, Friburgi Helvetiae multo cum
obsequio ex indicibus et Basileensium et Lausanensium suffraganeorum episcoporum, quos in hac urbe Herbipolensi ob-
tinere mihi non licebat, potiora et aptiora capita excerpsit, ut recenti Hierarchiae Catholicae editioni inserentur. mv&
omnibus de me optime meritis viris maximas ago gratias itemque R. D. Dr. Ehses, protonotario apostolico et litter-run
societatis Goerresianae in Urbe antistiti, qui et mutata esse signa illomm ex Archivo Vaticano fontium, qui ad hoc volumen
pertinent, me optime monuit et ultro Martini V ultimas et primas Eugenii IV provisiones, quas permixtas esse supra diximus,
loco suo posuit postremoque emendationes indices archiepiscoporum Mediolanensium, quae libro a R. P. Fideli Savio S. J.
nuper in lucem emisso: „Gli antichi vescovati d’Italia (Lombardia 1)“ perhibentur, per R. D. Dr. Mohler, illius societatis
socium, mecum curavit communicandas, quae quidem emendationes uni priori volumini Hierarchiae Catholicae proderant,
quoniam non procurrunt nisi ad decimi quarti saeculi initium. Idem denique dicendum de illis emendatis, quae numero
omnes quas adhuc nominavimus emendationes superantia R. D. Dr. P. M. Baumgarten, S. Sanctitatis praelatus do·
mesticus, congessit diligentissime comparando textum Hierarchiae Catholicae 1² cum Regestis Romanorum Pontificum
(1198—1303), quae composuit Potthast, et cum Registris Summorum Pontificum inde a temporibus Honorii III usque
ad aetatem Joannis XXII (1216—1334), quae maxima ex parte ab eruditis nationis Gallicae viris in lucem sunt data.
Etsi nom omnes illorum operum differentiae sunt verae emendationes, quoniam quem Potthast interdum probavit ordinem
temporum, certissime falsus est, et multa praeterea emendata minoris pretii sunt, tamen R. D. Dr. Baumgarten ad emen·
dantum textum Hierarchiae Catholicae 1² plurimum contribuit, id quod maximis gratiis exsolvere nos juvat. Sed multus
fuissem, si ea, quae ille contribuit, in tabula Addendorum et Emendandorum (v. infra pag. IX sa.) singillatim et.
nominatim proposuissem. Jam vero nullatenus dari locum emendandae Hierarchiae Catholicae ne ego quidem sentio,
sed hoc tantum exopto, ut ii, quae ea legunt, ex hoc opere aliquem fructum fortasse capiant

