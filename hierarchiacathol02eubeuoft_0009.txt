Praefatio.

 

Secunda primi voluminis Hierarchiae Catholicae editio cum anno superiore in lucem esset data, multos viros doctos
eosque historiae ecclesiasticae conscribendae peritissimos occupavit necopinatos. Inter quos unus quidam „hanc novam
editionem esse miram quandam atque singularem in libris distrahendis fortunam“ scripsit, „qua re studia historiae eccle-
siasticae maiora in dies incrementa captura luculenter significaretur; et ita certe effectum esse, ut id volumen, quod ab ipso
laboriosum praedicatur opus atque laude dignissimum, tantillo temporis interiecto, denuo posset in lucem edi“. Quae nunc
sequitur altera secundi voluminis editio, quae quidem primi voluminis est continuatio, non iam excitabit sane illam, quam
supra dixi, admirationem necopinantium potiusque ut res minime nova atque mira exspectabitur. Utinam et haec editio
inveniat benevolos legentium animos!

Quae ad hanc alteram editionem instruendam colligi necesse erat, uti non erant tam numerosa quam quae in secunda
primi voluminis editione exornanda, ita tamen satis ampla esse videbantur. Ac primum quidem ratio nonnullorum fontium
notis signandorum erat immutanda. Scripseram enim in priore editione ad annos 1431 usque ad 1433: „Armarium XII,
liber 121“‚ in quo provisiones Praelatorum inde ab anno 1409 (papa Alexandro V regnante) recensentur. Jam vero repertum
est in Archivo Consistoriali, interea cum Archivo Secreto coniuncto, alterum apographum simile atque illud, de quo modo
supra dixi. Utrumque autem exemplar ab uno eodemque archetypo proficiscitur, in quo postremae provisiones Martini V
et primae Eugenii IV foliis singulis perperam a librariis permixtis inveniebantur perturbatae. Cum vero illud apographum,
in Archivo Consistoriali repertum, praeferendum sit ei, quod libro 121 Armarii XII continetur, consentaneum sane erat, signo
quoque illius apographi uti; scn'psi igitur: A(cta) C(onsistorialia) Miscell. Ι. Nonnullis autem locis signa priora servari debebant.
Signa eorum trium librorum Archivi Consistorialis, qui provisiones Praelatorum serie non interrupta inde ex anno 1433 usque
ad annum 1489 exhibent, qui quidem per incuriam jam antea devenerunt ad seriem „Obligationum et Solutionum“ Vati-
cani Archivi et ibi signati sunt notis: Obl. 66, 72, 83, remanebant plane integra. Eademque ratio observabatur in iis veris
Obligationum Solutionumque libris, utpote in quos servitiorum communium tam obligationes a praelatis nuper promotis
suscipiendae quam solutiones ab eis factae referebantur; hos ipsos libros repetere (maxime libros: Obl. 76 et 79) interdem
necesse erat, cum provisiones exstent nullae. Attamen signa illorum trium fontium ,qui spatium temporis inde ab anno 1489
usque ad annum 1503 complectuntur, mutata sunt. Illum nempe librum antea a me signatum „A(cta) Consist(orialia) 1“‚
qui promotiones ab anno 1489 usque ad annum 1503 factas recenset, exemplum officialium Archivi Vaticani Secreti secutus
signavi nunc nota: „AC Camer. I“, deinde illum librum a me „A(cta) C(onsist.) II“ notatum, in quo Augustinus Favoritus secre-
tarius „nonnulla acta consistorialia et alia gesta pontificum Romanorum ab anno 1492 usque ad annum 1513 a se collecta“
annotavit, exornavi nota: „AC Miscell. III“, postremo „Diarium Ascanii cardinalis Sfortiae“, quo is munere S. R. Ε. vice-
cancellarii functus res in consistoriis a mense Novembris anni 1498 ad mensem J ulium 1499 tractatas transcripsit, antea no-
minatum „A(cta) C(onsist.) III“ instruxi nota: „AC Miscell. XL1V“.

Sed prorsus maioris momenti sunt rerum emendationes quam mutationes signorum. Ac primum nostris quidem sub-
tilioribus studiis, quae de hierarchia per Concilium Basileense schismaticum creata institui (cf. Rom. Quartalschrift 1902,
' pag. 269-286), nonnulla, quae antea minus recte scripsimus, in melius mutari et emendam⁴ potuerunt. Praeterea haud sper-
nenda mihi copia emendationis oblata est quibusdam commentationibus, maxime quae vocantur dissertationibus quidemque
eis, quae seriem episcoporum in provincia Coloniensi et Trevirensi sedentium tractant; eandem facultatem mea emendandi
praebuerunt mihi et libellus de provisione dioeceseon germanicarum papa Gregorio IX regnante et index nominum eorum
cardinalium et episcoporum (duabus ephemeridibus et gallica et germanica in lucem emissus), qui quarto Concilio Lateranensi
(Nov. 1215 — Febr. 1216) interfuerunt. Praeterea R. D. Fr. Lanzoni, canonicus ecclesiae Faventinae‚ summa eum
liberalitate librum suum „Cronotassi dci vescovi di Faenza“ (1913) ad me misit, cui plures emendationes atque
notitias correctiores in serie episcoporum Faventinorum me debere profiteor. Cum in opere nostro componendo enixe

